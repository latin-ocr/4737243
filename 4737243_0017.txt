 

 

5

esset imitari Naevii inceptum, quum praesertim inter
patricios patronum non haberet qui eum tueri posset.

β. Ex eo quod in comoedia antiqua Chorus et qui-
dem Parabasis praecipuum locum tenebat, in Plautinis
autem fabulis plane desideratur, nisi forte eo referre ve-
lis cantica quaedam antistrophico fere modo composita,
quibus aliquis actorum de quadam re philosophatur (ut
v. c. Most. Act.⁴ II: 1 et IV: 1 eet), quae tamen can-
tica neque ad publica negotia spectant, ut fere Paraba-
sis comoediarum Atticarum, et cum ipso comoediae argu-
mento arcto vinculo cohaerent. Etiamsi pauca illa quae
diximus argumento sint fabularum Romanarum originem
Graecam esse, sunt tamen nonnulla quibus hae ab illis
differant. Legentibus enim comoedias Plautinas statim in
oculos incurrit servorum conditio toto coelo diversa a
conditione servorum qualis depingitur apud Menandrum
et Philemonem. In Romanis fabulis servi ratione habita
dominorum non sunt personae sed res, de quibus fieri
potest quod illis luberet, in quos haberent jus vitae ac
necis et potestatem turpissimis poenis et cruciatibus cru-
delissimis eos afficiendi. Apud Menandrum et Phile-
monem contra, servi eadem materia conflati perhibentur
atque homines liberi, nec natura sed casu fortunae dif-
ferre. Cf. Philem fr. inc. XXXIX

κᾶν δοῦλος ᾖ τις, σάρκα τήν αὐτήν ἔχει·

φύσει γάρ οὐδεὶς δοῦλος ἐγενήθη ποτέ·

ἦ ὃίιῦ Τύχη τό σῶμα κατεδουλώσατο.
Ejusd. Εξοικιζόμενος fr. 1.

κᾶν δοῦλος ᾗ τις, οὐδὲν ἦττον, δέσποτα,

ἅνθρωπος οὗτός ἐστιν, ἂν ἅνθρωπος ᾗ.

Men fr. inc. XCVIII.

