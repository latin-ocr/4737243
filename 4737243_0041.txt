29

similes, sive ad illarum exemplum aedificatas. Quare
nullam causam video: cur versus expungatur, mallem ta-
men eum Camerario legere: ῃ operae non parcunt suaef’
quoniam verbum parcere uno tantum loco (Cure. HI: 11)
apud Plautum cum acc. constructum invenitur.
Vs. 126 sq.
[Expolz‘unt‚ docent litteras, jura, [eyes
Suo sumptu et labore]
Hos versus merito delevisse visus est Ritschelius. Pri-
mum offendit id, quod quum modo dixit: u nec
sumtus sibi sumptui esse ducunff’ (VS. 125) addit usuo
sumptu et labore ,” quae sane est frigida verborum repe—
titio. Deinde comparat educationem liberorum eum aedi-
dificatione‚ idque generatim, non particulatim, quare
addita ista: η docent litteras” eet. minus quadrant. Puto
advecta esse a grammatico, qui sumtus illos parentium quo
spectarent, accuratius vellet explicare. Quodsi hoc indi-
care voluisset poeta, non omisisset, opinor, alias artes,
quibus juventus erudiebatur, eas dico, quae ad palae-
stram pertinent.
Vs. 151. ,
[Arte gymnasia-cz]
Hic versus nihil aliud videtur esse quam additamentum
interpretis, quo significaret quae sequuntur: ῃ disco, kas-
tis’'‚ cet., ea omnia arte gymnastica contineri. Nam
priora verba haec in familiari sermone venustius absunt
quam adsunt. Deinde nullibi in hac scena versus creticus
dimeter invenitur, quem antistrophica ratio, qua com-
posita esse videtur, impedit quominus admittatur.

Vs. 155.
Optumi quique expetebant a me doctrinam sibi.-

