10

3⁰. Argumentum fabulae et actionis processum con-
sideranti, non temere statuere posse milii videor Actus
et Scenas sic ut vulgo distinguuntur, non bene disposi-
tos esse. Nimirum Actus 1¹¹⁸ terminatur vulgo vs. 347,
11¹·- vs. 531, 111⁰· vs. 857, 1V¹¹⁸ vs, 1040. Horum
Actuum tertius et quartus recte terminantur, primus vero
et secundus non rectum habent exitum. Novus enim
Actus semper instituendus mihi videtur ubi, parte actio-
nis peracta, aliquod temporis spatium intercedit quo
transitus fiat ad partem sequentem, quae non ita arcte
cum praecedente cohaeret, quaque novi quid in scenam
prodit. Scena interim aliquantisper vacua relinquebatur
dum tibicen spectatores cantu delectabat, cujus rei exem-
plum habemus Pseud I: 5: 160, ubi finito primo Actu
unus histrionum dicit:

Tibicen vos interea hie delectaverit.

Quae quum ita sint haud difficile erit Actus recto
ordine describere. Primum quidem a vs. 348 initium
secundi Actus esse nequit. Praecedenti enim Scena, vs.
313-847, describitur commissatio Philolachis et Calli-
damatis cum amatis. Potantibus et bacchantibus super-
venit Tranio, nuntiatque patrem Philolachis advenisse.
Jure non consentaneum mihi videtur putare primum
Actum terminari commissatione, alterum incipere admoni-
tione, ut commissandi finem faciant, quia haec tam arcte
cohaerent, ut temporis aliquod intervallum inter ea prae-
terlapsum esse non sit probabile. Finges tibi quemdam
qui illiciti quid facit, subito adest aliquis qui monet ne
ultra procedat, periculum enim esse ne poenas facti da-
turus sit, facile concedes inter utrumque factum quod-

dam tempus praeterlabi in scena non posse, quin omnis

 

